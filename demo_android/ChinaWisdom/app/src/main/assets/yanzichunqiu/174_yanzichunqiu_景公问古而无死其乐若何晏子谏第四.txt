　　景公饮酒乐，公曰：“古而无死，其乐若何？”晏子对曰：“古而无死，则古之乐也，君何得焉？昔爽鸠氏始居此地，季（艹则）因之，有逢伯陵因之，蒲姑氏因之，而后太公因之。古若无死，爽鸠氏之乐，非君所愿也。”此章与“景公谓梁丘据与己和”、“景公使祝史让彗星”皆出于“景公游公阜一日而有三过言但以为章”，而辞少异，皆着于此篇。
　　景公赐晏子狐之白裘，玄豹之茈，其赀千金，使梁丘据致之，晏子辞而不受，三反。公曰：“寡人有此二，将欲服之，今夫子不受，寡人不敢服。与其闭藏之，岂如弊之身乎？”晏子曰：“君就赐，使婴修百官之政，君服之上，而使婴服之于下，不可以为教。”固辞而不受。此章与“景公使梁丘据遗之车马三返不受”章旨同而事少异，故着于此篇。
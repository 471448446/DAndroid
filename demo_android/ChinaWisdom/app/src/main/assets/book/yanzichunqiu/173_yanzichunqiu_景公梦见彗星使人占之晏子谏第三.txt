　　景公梦见彗星。明日，召晏子而问焉：“寡人闻之，有彗星者必有亡国。夜者，寡人梦见彗星，吾欲召占梦者使占之。”晏子对曰：“君居处无节，衣服无度，不听正谏，兴事无已，赋敛无厌，使民如将不胜，万民怼怨，茀星又将见梦，奚独彗星乎！”此章与“景公登公阜见彗星使禳之晏子谏辞”旨同，而此特言梦见为异尔，故着于此篇。
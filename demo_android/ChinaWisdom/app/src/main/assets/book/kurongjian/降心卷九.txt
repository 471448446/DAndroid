　　以智治人，智穷人背也。伏人慑心，其志无改矣。
　　上宠者弗明贵，上怨者休暗结。术不显则功成，谋暗用则致胜。君子制于亲，亲为质自从也。小人畏于烈，奸恒施自败也。
　　理不直言，谏非善辩，无嫌乃及焉。情非彰示，事不昭显，顺变乃就焉。
　　仁堪诛君子，义不灭小人，仁义戒滥也。恩莫弃贤者，威亦施奸恶，恩威戒偏也。
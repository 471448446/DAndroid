　　【提要】古代君臣之间的关系虽然不象后世那样森严，大臣对君王可以直言无忌。但在这种良好的语言环境下，说话也是需要技巧的。

　　【原文】先生王斗造门而欲见齐宣王，宣王使谒者延入。王斗曰：“斗趋见王为好势，王趋见斗为好士，于王何如？”使者复还报。王曰：“先生徐之，寡人请从。”宣王因趋而迎之于门，与入，曰：“寡人奉先君之宗庙，守社稷，闻先生直言正谏不讳。”王斗对曰：“王闻之过。斗生于乱世，事乱君，焉敢直言正谏。”宣王忿然作色，不说。

　　有间，王斗曰：“昔先君桓公所好者五，九合诸侯，一匡天下，天子受籍，立为大伯。今王有四焉。”宣王说，曰：“寡人愚陋，守齐国，惟恐失抎之，焉能有四焉？”王斗曰：“否。先君好马，王亦好马。先君好狗，王亦好狗。先君好酒，王亦好酒。先君好色，王亦好色。先君好士，是王不好士。”宣王曰：“当今之世无士，寡人何好？”王斗曰：“世无骐麟騄耳，王驷已备矣。世无东郭逡、庐氏之狗，王之走狗已具矣。世无毛嫱、西施，王宫已充矣。王亦不好士也，何患无士？”王曰：“寡人忧国爱民，固愿得士以治之。”王斗曰：“王之忧国爱民，不若王爱尺縠也。”王曰：“何谓也？”王斗曰：“王使人为冠，不使左右便辟而使工者何也？为能之也。今王治齐，非左右便辟无使也，臣故曰不如爱尺縠也。”

　　宣王谢曰：“寡人有罪国家。”于是举士五人任官，齐国大治。

　　【译文】王斗先生登门造访，求见宣王。宣王吩咐侍者接人。王斗说：“我赶上前去见大王是趋炎附势，而大王主动来见我，则是求贤礼士，不知大王意思怎样？”侍者回报。宣王赶紧说：“先生慢行，寡人亲自来迎接！”于是快步前去迎见王斗入宫。宣王说：“寡人不才，有幸得以事奉先王宗庙，管理社稷，我平时听说先生能直言进谏，无所讳言。”王斗回答说：“大王听错了，我生于乱世，事奉昏君，怎么能直言进谏？”宣王极为不快，不禁忿然作色。

　　过了一会儿，王斗说：“先主桓公，有五样爱好，后来九合诸侯，匡扶周室，周天子赐给封地，承认他为诸侯领袖。现在大王有四种爱好与先主相同。”宣王高兴了，但仍极力谦辞：“寡人才识疏浅，治国安邦还担心力有不及，又怎能有先主的四样爱好？”王斗说：“当然有。先主好马，王也好马;先主好狗，王也好狗；先主好酒，王也好酒；先君好色，王也好色；先主好士，王却不是那样。”宣王勉强说：“当今世上没有优秀的人才，寡人如何喜爱他们？”王斗说：“当世没有骐骥、騄耳这样的骏马，卢氏那样的良犬，大王的马匹、猎狗已经够多的了；当世没有毛嫱、西施一类的美女，可大王的后宫俱已充盈。大王只是不喜欢贤士而已，那里是因为当世无贤士？”宣王说：“寡人忧国忧民，心底里就盼望聘得贤士共治齐国。”王斗进一步说：“臣以为大王忧国忧民远不如爱惜一尺绉纱。”宣王问道：“此话怎讲？”回答说：“大王做帽子，不用身边的人而请能工巧匠，原因何在？是因为他们手艺高超，会做帽子。可是现在大王治理齐国，不问才德，非亲不用，故我私下以为在大王心中，国家社稷不若一尺绉纱。”

　　宣王顿悟，谢罪道：“寡人于国有罪。”于是，选拔五位贤士任职，齐国因而大治。

　　【评析】对居于上位的统治者进言，一定要在气势上压倒对方、也一定要找到一个可以压倒他的事物来折服他。对于齐宣王而言，九合诸侯的先主齐桓公是他不能不折服的，王斗用先主与宣王作类比，找到了两者不同之处、也即宣王的不足之处。有齐桓公的光辉形象与功业在那里，宣王能不承认错误、反省和改正自己吗？
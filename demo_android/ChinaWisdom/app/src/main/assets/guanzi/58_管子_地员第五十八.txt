　　夫管仲之匡天下也，其施七尺。

　　渎田悉徙，五种无不宜，其立后而手实。其木宜蚖、菕与杜、松，其草宜楚棘。见是土也，命之曰五施，五七三十五尺而至于泉。呼音中角。其水仓，其民强。

　　赤垆，历强肥，五种无不宜。其麻白，其布黄，其草宜白茅与雚，其木宜赤棠。见是土也，命之曰四施，四七二十八尺而至于泉。呼音中商。其水白而甘，其民寿。

　　黄唐，无宜也，唯宜黍秫也。宜县泽。行廧落，地润数毁，难以立邑置廧。其草宜黍秫与茅，其木宜櫄、桑。见是土也，命之曰三施，三七二十一尺而至于泉。呼音中宫。其泉黄而糗，流徙。

　　斥埴，宜大菽与麦。其草宜萯、雚，其木宜杞。见是土也，命之曰再施，二七一十四尺而至于泉。呼音中羽。其泉咸，水流徙。

　　黑埴，宜稻麦。其草宜苹、蓨，其木宜白棠。见是土也，命之曰一施，七尺而至于泉。呼音中徵。其水黑而苦。

　　凡听徵，如负猪豕觉而骇。凡听羽，如鸣马在野。凡听宫，如牛鸣窌中。凡听商，如离群羊。凡听角，如雉登木以鸣，音疾以清。凡将起五音凡首，先主一而三之，四开以合九九，以是生黄钟小素之首，以成宫。三分而益之以一，为百有八，为徵。不无有三分而去其乘，适足，以是生商。有三分，而复于其所，以是成羽。有三分，去其乘，适足，以是成角。

　　坟延者，六施，六七四十二尺而至于泉。陕之芳七施，七七四十九尺而至于泉。祀陕八施，七八五十六尺而至于泉。杜陵九施，七九六十三尺而至于泉。延陵十施，七十尺而至于泉。环陵十一施，七十七尺而至于泉。蔓山十二施，八十四尺而至于泉。付山十三施，九十一尺而至于泉。付山白徒十四施，九十八尺而至于泉。中陵十五施，百五尺而至于泉。青山十六施，百一十二尺而至于泉，青龙之所居，庚泥，不可得泉，赤壤磝山十七施，百一十九尺而至于泉，其下清商，不可得泉。□山白壤十八施，百二十六尺而至于泉，其下骈石，不可得泉。徙山十九施，百三十三尺而至于泉，其下有灰壤，不可得泉。高陵土山二十施，百四十尺而至于泉。

　　山之上，命之曰悬泉，其地不干，其草如茅与走，其木乃樠，凿之二尺，乃至于泉。山之上，命曰复吕，其草鱼肠与莸，其木乃柳，凿之三尺而至于泉。山之上，命之曰泉英，其草蕲、白昌，其木乃杨，凿之五尺而至于泉。山之材，其草兢与蔷，其木乃格，凿之二七十四尺而至于泉。山之侧，其草葍与蒌，其木乃品榆，凿之三七二十一尺而至于泉。

　　凡草土之道，各有榖造。或高或下，各有草土。叶下于□，□下于苋，苋下于蒲，蒲下于苇，苇下于雚，雚下于蒌，蒌下于荓，荓下于萧，萧下于薜(薛)，薜下于萑(蓷)，萑下于茅。凡彼草物，有十二衰，各有所归。

　　九州之土，为九十物。每州有常，而物有次。

　　群土之长，是唯五粟。五粟之物，或赤或青或白或黑或黄，五粟五章。五粟之状，淖而不肕，刚而不觳，不泞车轮，不污手足。其种，大重细重，白茎白秀，无不宜也。五粟之土，若在陵在山，在隫在衍，其阴其阳，尽宜桐柞，莫不秀长。其榆其柳，其檿其桑，其柘其栎，其槐其杨，群木蕃滋数大，条直以长。其泽则多鱼，牧则宜牛羊。其地其樊，俱宜竹、箭、藻、龟、楢、檀。五臭生之：薜荔、白芷，麋芜、椒、连。五臭所校，寡疾难老，士女皆好，其民工巧。其泉黄白，其人夷姤。五粟之土，干而不格，湛而不泽，无高下，葆泽以处。是谓粟土。

　　粟土之次，曰五沃。五沃之物，或赤或青或黄或白或黑。五沃五物，各有异则。五沃之状，剽怷橐土，虫易全处，怷剽不白，下乃以泽。其种，大苗细苗，赨茎黑秀箭长。五沃之土，若在丘在山，在陵在冈，若在陬，陵之阳，其左其右，宜彼群木，桐、柞、枎、櫄，及彼白梓。其梅其杏，其桃其李，其秀生茎起，其棘其棠，其槐其杨，其榆其桑，其札其枋，群木数大，条直以长。其阴则生之楂蔾，其阳则安树之五麻，若高若下，不择畴所。其麻大者，如箭如苇，大长以美；其细者，如雚如蒸。欲有与各，大者不类，小者则治，揣而藏之，若众练丝，五臭畴生，莲、与、蘼芜，藁本、白芷。其泽则多鱼，牧则宜牛羊。其泉白青；其人坚劲，寡有疥骚，终无痟酲。五沃之土，干而不斥，湛而不泽，无高下，葆泽以处。是谓沃土。

　　沃土之次，曰五位。五位之物，五色杂英，各有异章。五位之状，不塥不灰，青怷以菭。及其种：大苇无、细苇无，赨茎白秀。五位之土，若在冈在陵，在隫在衍，在丘在山，皆宜竹、箭、求、黾、楢、檀。其山之浅，有茏与斥。群木安逐，条长数大：其桑其松，其杞其茸，种木胥容，榆、桃、柳、楝。群药安生，姜与桔梗，小辛、大蒙。其山之枭(注：或“阜”)，多桔、符、榆；其山之末，有箭(注：或“葥”)与苑；其山之旁，有彼黄蝱，及彼白昌，山蔾、苇、芒。群药安聚，以圉民殃。其林其漉，其槐其楝，其柞其穀，群木安逐，鸟兽安施。既有麋麃，又且多鹿。其泉青黑，其人轻直，省事少食。无高下，葆泽以处。是谓位土。

　　位土之次，曰五蘟。五蔭之状，黑土黑菭，青怵以肥，芬然若灰，其种櫑葛，赨茎黄秀恚目，其叶若苑。以蓄殖果木，不若三土以十分之二，是谓蔭土。

　　蔭土之次，曰五壤。五壤之状，芬然若泽、若屯土。其种，大水肠、细水肠，赨茎黄秀以慈。忍水旱，无不宜也。蓄殖果木，不若三土以十分之二，是谓壤土。

　　壤土之次，曰五浮。五浮之状，捍然如米以葆泽，不离不坼。其种，忍蔭。忍叶如雚叶，以长狐茸。黄茎黑茎黑秀，其粟大，无不宜也。蓄殖果木，不如三上以十分之二。

　　凡上土三十物，种十二物。

　　中土曰五怷。五怷之状，廪焉如壏，润湿以处。其种，大稷、细稷，赨茎黄秀以慈。忍水旱，细粟如麻。蓄殖果木，不若三土以十分之三。

　　怷土之次，曰五纑。五纑之状，强力刚坚。其种，大邯郸、细邯郸，茎叶如枎櫄，其粟大。蓄殖果木，不若三土以十分之三。

　　纑土之次，曰五壏。五壏之状，芬焉若糠以肥。其种，大荔、细荔，青茎黄秀。蓄殖果木，不若三土以十分之三。

　　壏土之次，曰五剽。五剽之状，华然如芬以脆。其种，大秬、细秬，黑茎青秀。蓄殖果木，不若三土以十分之四。

　　剽土之次，曰五沙。五沙之状，粟焉如屑尘厉。其种，大萯、细萯，白茎青秀以蔓。蓄殖果木，不如三土以十分之四。

　　沙土之次，曰五塥。五塥之状，累然如仆累，不忍水旱。其种，大樛杞、细樛杞，黑茎黑秀。蓄殖果木，不若三土以十分之四。

　　凡中土三十物，种十二物。

　　下土曰五犹。五犹之状如粪。其种，大华、细华、白茎黑秀。蓄殖果木，不如三土以十分之五。

　　犹土之次，曰五壮。五壮之状如鼠肝。其种，青梁，黑茎黑秀。蓄殖果木，不如三土以十分之五。

　　壮土之次，曰五殖。五殖之状，甚泽以疏，离坼以臞塉。其种，雁膳黑实，朱跗黄实。蓄殖果木，不如三土以十分之六。

　　五殖之次，曰五觳。五觳之状娄娄然，不忍水旱。其种，大菽、细菽，多白实。蓄殖果木，不如三土以十分之六。

　　觳土之次，曰五凫。五凫之状，坚而不骼。其种，陵稻、黑鹅、马夫。蓄殖果木，不如三土以十分之七。

　　凫土之次，曰五桀，五桀之状，甚咸以苦，其物为下。其种，白稻长狭。蓄殖果木，不如三土以十分之七。

　　凡下土三十物，其种十二物。

　　凡土物九十，其种三十六。

　　【译文参考】

　　管仲治理天下，规定地深七尺为一施。

　　河川沃土，五谷无不相宜。这里谷粒肥厚而谷穗充实。这里种树宜于杬、苍、杜梨和松树，种草宜于壮荆和商棘。见到这种土壤，称之为五施之土，即土深五七三十五尺而与地下泉水相接。呼音相当于“角”声。这里水呈青色，居民强壮。

　　赤垆土，干疏、坚硬而肥沃，种五谷无不相宜。这里种麻则麻色洁白，织出布则布色润黄。这里种草适于白茅与灌，种树适于赤棠。见到这种土壤，称之为四施之土，即土深四七二十八尺而与地下泉水相接。呼音相当于“商”声。这里水白而甜。人民长寿。

　　黄唐土，不适合种植什么作物，只好种黍和高粱。还应当枯竭水泽排水。修造围墙时，地湿易毁，难以筑城砌墙。这里种草适于山蓟和白茅，种树适于椿、檍、桑树。见到这种土壤。称之为三施之土，即土深三七二十一尺而与地下泉水相接。呼音相当于“宫”声。这里泉水黄而有臭味，易于流失。

　　斥埴土，适于种植大豆和麦。这里种草适于负和灌，种树适于杞柳。见到这种土壤。称之为两施之土，即土深二七一十四尺而与地下泉水相接。呼音相当于“羽”声。这里泉水味咸，易于流失。

　　黑埴土，适于种植稻、麦。这里种草适于赖篙和莜。种树适于白棠。见到这种土壤，称之为一施之土，即地深七尺而与地下泉水相接。呼音相当于“徵”声。这里水黑而味苦。

　　凡是听“微”声，就好象听到小猪被背走而大猪惊叫的声音。凡是听“羽”声，就好象荒野的马叫。凡是听“宫”声。就好象地窖里的牛鸣。凡是听“商”声，就好象失群的羊叫。凡是听“角”声，就好像出鸡在树上鸣唱，声音又快又清。凡是要起奏五音风调，先确立一弦而三等分之，经过四次三等分的推演以合九九八十一之数，由此产生黄钟小素的音调，便成为宫声。三除八十一而将其一份加在八十一上，使得一百零八，就是微声。不可不再用三除而在一百零八上减去三分之一，正足其数七十二，由此而产生商声。再用三除七十二，并加在它的原数上，由此产生羽声九十六。再用三除并在九十六上减去三分之一，正足其数六十四，由此而产生角声。

　　地势较高的坡地，土深六施，即六七四十二尺而见到地下泉水。狭谷旁侧的土地，土深七施，即七七四十九尺而见到地下泉水。狭谷的土地，土深八施，即七八五十六尺而见到地下泉水。土陵，九施。即七九六十三尺而见到地下泉水。丘陵的延伸地带，十施，即七十尺见到地下泉水。丘陵的周围地带，十一施，即土深七十七尺而见到地下泉水。山岗的延伸地带。十二施。即八十四尺见到地下泉水。山岗的附属地带，十三施，即九十一尺见到地下泉水。山岗附属带的白土区，十四施，即九十八尺见到地下泉水。丘陵正中地区。十五施，即一百零五尺见到地下泉水。青山，十六施，即一百一十二尺见到地下泉水，但在青龙的居处，其硬泥部分则没有泉水。红土而多小石的山，十七施，即一百一十九尺见到地下泉水。但卜面清商的居处没有泉水。多石山的白土区，十八施，即一百二十六尺见到地下泉水，下面坚石并列的部分没有泉水。陡山，十九施，即一百三十三尺见到地下泉水，下面灰土的部分没有泉水。高陵土山，二十施。即一百四十尺见到地下泉水。

　　山顶上，有一种名为“悬泉”的地方，土不干燥，所生的草是苗草和蘑草，树是樠树，凿地二尺即可见到泉水。山顶上，有一种名为“复吕’’的地方，所生的草是鱼肠竹和莸草，树是柳树，凿地三尺就可以见到泉水。山顶上，有一种名为“泉英”的地方，所生的草是当归和菖蒲，树是杨树，凿地五尺可以见到泉水。山侧面。所生的草是稀签和蔷藤，树是槚树，凿地二七一十四尺可以见到泉水。山侧面，所生的草是菖草和蒌蒿，树是刺榆，凿地三七二十一尺才可以见到泉水。

　　大凡草类与土地的结合，各自都有其最好的归趋。或高或低，各有不同的草类和土壤。只有叶的海生植物比菱的生长地域低，菱比水葱的生长地域低，水葱比蒲的生长地域低，蒲比芦苇的生长地域低，芦苇比颧的生长地域低，灌比蒌蒿的生长地域低，蒌蒿比马帚的生长地域低，马帚比艾蒿的生长地域低，艾蒿比薛荔的生长地域低，薜荔比益母草的生长地域低，益母草比白茅的生长地域低。那些草类，一共有十二个等次，它们都是各有所归的。

　　九州的土壤，有九十种。每一种土壤都有它固定的特征，而土的种类是有等次的。

　　各类土壤中最上等的，是五种粟上。五种粟土的颜色，是红、青、白、黑、黄。即五种粟土有五种标记。五种粟土的性状，湿而不黏，干燥而不瘠薄，不泥阻车轮，也不污浊手脚。它种植谷物，宜于大重和细重，白茎白穗，无不适合。五种粟土，无论在丘陵或在山地，在水边或在平原，在阴面或在阳面都可种桐树和柞树，而无不长得秀美和长大。这里的榆、柳、桑、柘、栎、槐、杨等等，各种树木的生长，快而且大，其枝条直而且长。这里的池泽多鱼，这里的牧场适于牛羊。这里的土地，这里的山边，都适合生长竹、箭、枣、获、憎木和檀木。这里还生长五种有香味的植物；薛荔、白正、芜、椒树和兰花。五香植物所产生的效用，使人少病而推迟衰老，士女都生得美，民众都心灵手巧。那地方泉水呈黄白色，人的容颜润嫩。五粟土，干燥而不坚硬，湿润而不散脱，无论高地低地，都经常保持水分。这就是所谓粟土。

　　粟土的下一等土壤，是五种沃土。五种沃土的颜色，是红、青、黄、白、黑。也就是五种土有五种色，各有区别。五沃土的性状，疏松而带有孔窍，容易藏居虫类，坚实而不干白，底下保持湿润。它种植谷物，宜于大苗和细苗，红茎黑穗而禾秆长大。五种沃土，无论在丘在山，在陵在冈，无论在边角之地，或在丘陵阳面，左右两侧，都适宜于下列树木：桐、柞、扶栘和椿树，此外还有白梓。至于这里的梅、杏、桃、李，也是树花滋长、枝干挺拔的。这里的棘、棠、槐、杨、榆、桑、柏树和檀树，都长得快而且大，枝条直而且长。这地方的阴处生长山楂和梨树，阳面则可以种各种麻，不管高处和低处，不择地区。这地方所产的麻，大的象箭竹或芦苇，又大又长又美；细的象小芦苇或细薪，又顺又多又行列分明。大的麻没有疵节，小的麻条理易治，团聚而加以贮藏，就象漂练好的白丝一样。这里还生有五种带香味的植物：兰花、揭车、芜、藁本和白芷。这里的池泽多鱼，牧场则宜于牛羊。这里的泉水白而青，人民坚劲有力，既少疥疾，又无头痛眩晕之病。五沃土，干燥而不旱裂，湿润而不脱散，无论高地低地，都经常保持水分。这就是所谓“沃土”。

　　沃土的下一等土壤，是五种位土。五种位土的颜色，也是五色相杂，各有不同标志。五种位土的性状，既不坚硬成块，也不散软如灰，色青疏松而有青苔。至于它种植谷物，适于大苇无和细苇无，赤茎白穗。五种位土，在土岗或在丘陵，在水边或在平原，在小丘或在高山，都适合生长竹、箭、藻、获、格树和檀树。在山的低处，还有水红和芥菜。多种树木生长旺盛，枝条长而发育又快又大：例如桑、松、把树和榵树。各种树都可容纳在这种土地，例如，榆、桃、柳树和桐树。各种药材也生长起来，例如和桔梗，细辛和大蒙。这里的山顶，多产桔梗、鬼目草和地榆；这里的山下，产有竹箭和紫苑；这里的山旁，产有黄、白昌、山藜、苇和芒。各种药材丛生，使人们免于疾病。这里的山林和山麓，这里的槐树林和苦楝林，这里的柞林和楮桑林，群树茂盛，鸟兽也种类繁多。既有麇麋，而且又多产鹿。这里的泉水青黑，这里的人性爽直，省事而少食。无论高地或低地的土壤，都经常保持着水分。这就是所谓“位土”。

　　位土的下一等土壤，是五种隐土。五种土的性状，黑土上长有黑苔，青色疏松而肥沃，偻解的样子有如草木灰一般。它种植谷物，适于葛，赤茎黄穗而谷实怒开，叶子有如紫苑。就畜牧、农业、果树、林产的收获来说，比前三类土壤相差十分之二，这就是所谓“隐土”。

　　隐土的下一等土壤，是五种壤土。五种壤土的性状，粉解的样子有如草木脱落的皮叶，又如堆积的粪土。它种植谷物，适于叫做大水肠和细水肠的稻，赤茎黄穗而多产。性耐水旱，所种无不适合。畜牧、农业、果树、林业的收获，比起前三类土壤要差十分之二。这就是所谓“壤土”。

　　壤土的下一等土壤，是五种浮土。五种浮土的性状，坚硬得土粒如米。由于保有水分。不脱散也不干裂。它种植谷物，适合忍隐。忍隐的叶子象翟叶，因为它长着狐毛一样的茸毛。黄茎、黑茎、黑穗，其粟粒都长得大，种植无不适合。畜牧、农业、果树、林木的收获，比起前三类土壤要差十分之二。

　　总之，上等土壤三十种，可种植十二类谷物。

　　中等土壤首先是五种怷士。五种怷土的性状，凛然有如盐粒，保有润湿状态。它种植谷物，可种大稷、细稷，赤茎黄穗多产。性耐水旱，细粟繁美如麻。畜牧、农业、果树、林木的收获，比前三类土壤相差十分之三。

　　怷土的下一等土壤，是五种泸土。五种绅士的性状，强而坚硬。它种植谷物，适于大邯郸和细邯郸，茎叶如扶树、树，其粟粒较大。畜牧、农业、果树、林木的收获，比前三类土壤差十分之三。

　　纑土的下一等土壤，是五种壏土。五种壏土的性状，粉解的样子有如米糠而比较肥沃。它种植谷物，适于大荔和细荔，青茎黄穗。畜牧、农业、果树、林木的收获，比前三类土壤差十分之三。

　　壏土的下一等土壤，是五种剽土。五种剽土的性状，白白如粉而且土质较脆。它种植谷物，适于大柜和细柜，—黑茎青穗。畜牧、农业、果树、林木的收获，比前三类土壤差十分之四。

　　剽土的下一等土壤；是五种沙土。五种沙土的性状，细碎得有如粉尘飞动。它种植谷物，适于大负和细负，白茎青穗而生有枝蔓。畜牧、农业、果树、林木的收获，比前三类土壤差十分之四。

　　沙土的下一等土壤，是五种塥上。五种塥土的性状，团粒堆积得象是蜗牛，不耐水旱。它种植谷物，适于大记和细，黑茎黑穗。畜牧、农业、果树、林木的收获，比起前三类土壤差十分之四。

　　总之，中等土壤三十种，可种十二类谷物。

　　下等土壤首先是五种犹土。五种犹土的性状象粪一样。它种植谷物，适于大华、细华，白茎黑穗。畜牧、农业、果树、林木的收获，比前三类土壤差十分之五。

　　犹土的下一等土壤，是五种壮土。五种壮土的性状，有如鼠肝。它种植谷物，适于青粱，黑茎黑穗。畜牧、农业、果树、林木的收获，比前三类土壤差十分之五。

　　壮土的下一等土壤，是五种殖土。五种殖土的性状，非常散落而疏松，有裂隙而且贫瘠。它种植谷物，适于黑粒的“籼”和黄粒的朱跗。畜牧、农业、果树、林木的收获，比前三类上壤差十分之六。

　　五种殖土的下一等土壤，是五种觳土。五种觳土的性状，是十分空疏的，不耐水旱。它种植谷物，宜于大菽和细菽，豆粒多为白色。畜牧、农业、果树、林木的收获，比前三类土壤差十分之六。

　　觳土的下一等土壤，是五种舄土。五种舄土的性状，坚实而不过硬。它种植谷物，适于陵稻：黑鹅、马夫。畜牧、农业、果树、林木的收获，比前三类土壤差十分之七。

　　舄土的下一等土壤，是五种桀土。五种桀土的性状，味极咸而苦。它是最下等的土壤。它种植谷物。适于白稻，其米粒细长。畜牧、农业、果树、林木的收获．比前三类土壤差十分之七。

　　总之，下土共三十种，可以种十二种作物。

　　总之，全部土壤类别为九十，可以种二十六种谷物。
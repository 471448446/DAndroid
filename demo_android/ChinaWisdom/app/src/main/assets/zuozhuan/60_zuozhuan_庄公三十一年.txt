　　【原文】：三十有一年春，筑台于郎。夏四月，薛伯卒。筑台于薛。六月，齐侯来献戎捷。秋，筑台于秦。冬，不雨。

　　【译文】：三十一年春天，在郎地修筑高台。夏天，四月，薛伯逝世。在薛地修建高台。六月，齐侯来赠送伐戎战役的俘虏。秋天，又在秦地修筑高台。冬天，没有下雨。

　　【原文】：三十一年夏六月，齐侯来献戎捷，非礼也。凡诸侯有四夷之功，则献于王，王以警于夷。中国则否。诸侯不相遗俘。

　　【译文】：三十一年夏天，六月，齐侯前来赠送伐戎战役的俘虏，这是不合于礼制的。大凡诸侯跟四方夷族交战而有所俘获，就贡献给周天子，周天子用它来警告夷族；跟中原的国家交战就不这样。诸侯之间不可相互赠送俘虏。
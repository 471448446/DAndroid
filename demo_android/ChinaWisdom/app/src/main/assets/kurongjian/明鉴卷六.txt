　　福不察非福，祸不预必祸。福祸先知，事尽济耳。
　　施小信而大诈逞，窥小处而大谋定。事不可绝，言不能尽，至亲亦戒也。佯惧实忍，外恭内忌，奸人亦惑也。知戒近福，惑人远祸，俟变则存矣。
　　私人惟用，其利致远。天恩难测，惟财可恃。以奸治奸，奸灭自安。伏恶勿善，其患不生。
　　计非金者莫施，人非智者弗谋，愚者当戒哉。